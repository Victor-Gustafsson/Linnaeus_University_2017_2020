# Linnaeus_University_2017_2020
 Degree of Bachelor of Science with specialization in software development and operations. Main field of Study: Computer Science


Utveckling och drift av mjukvarusystem är en 3-årig utbildning vi Linnéuniversitetet i Kalmar. Utbildningen går att läsa både på campus och på distans.

Utveckling av mjukvarusystem handlar inte bara om programmering, man måste även driftsätta och underhålla IT-systemen som mjukvaran är beroende av. Utmaningarna för mjukvaruutvecklare förändras ständigt. Många mjukvarusystem måste idag kontinuerligt utvecklas och uppdateras under drift. Framtiden ligger inom det som kallas DevOps, en tydlig och genomtänkt sammanslagning av rollerna utvecklare och driftsansvarig. Inom mjukvaruutveckling har utveckling och drift traditionellt separerats. Utvecklare tenderar att inte vilja ta ett fortsatt ansvar för mjukvaran efter att den levererats till de som ska ansvara för driften av den. Som en reaktion mot detta hörs allt oftare "you build it, you run it", vilket innebär att du som utvecklare har nära kontakt med driften av mjukvaran samt en fortsatt nära kontakt med kunden. Utbildningen ger dig verktygen och förståelsen för kontinuerlig leverans av en väl fungerande och testad mjukvara, samt kunskaper kring hur man driftsätter och administrerar IT-system där säkerhet är en naturlig och viktig del av utbildningen. Vi förankrar den teoretiska kunskapen i externa projekt utanför universitetet samt med praktiska moment i modern nätverks- och servermiljö. Under mer än tio års tid har vi arbetat fram en utbildning som håller hög standard. Under utbildningen arbetar du nära både lärare och andra studenter och får möjlighet att aktivt påverka dina studier.